### **Access Token**

**Access Token** — це спеціальний вид токенів, який використовується для аутентифікації та надає доступ до закритих частин **API**. Після успішної авторизації користувач отримує **access token**, який слугує підтвердженням того, що користувач авторизований. Завдяки **claims**, які передаються в ньому, можна перевіряти, до яких частин **API** має доступ поточний користувач.

_**Примітка:**_ Якщо для аутентифікації ви використовуєте сторонні сервіси, такі як Google, GitHub та інші, після успішної операції ці сервіси також можуть надати **access token**.

### **Opaque Access Tokens**

**Opaque Access Tokens** — це один із різновидів токенів, який використовує власний закритий формат і виконує роль ключа доступу до API. Він **не містить корисної інформації** (наприклад, дані користувача чи права доступу).

При використанні **opaque access token** його **не потрібно валідувати** на клієнтському коді, оскільки цим займається серверна частина.

### **JWT Access Tokens**

**JWT Access Tokens** — це один із різновидів токенів, який базується на JWT (JSON Web Token). На відміну від opaque-токенів, JWT може зберігати інформацію про користувача, права доступу та інше.

### **Робота з токеном**

Якщо вам потрібно працювати з **access token**, ви можете обрати один із згаданих вище типів токенів і розробити власний API-менеджер, який створюватиме та оброблятиме токени. Або ви можете скористатися готовими рішеннями, такими як Auth0, Firebase Authentication, Okta та інші.